Dobrý večer,

v návaznosti na Vaši registraci do okrskové volební komise Vám sděluji, že naši volební zmocněnci odeslali ve všech krajích delegační dopisy starostům. Celkem jsme do okrskových volebních komisí delegovali bezmála 2700 osob do více než 800 radnic. Věřím, že jsme i při tomto počtu udělali v delegacích minumum chyb a že všichni budete do volebních komisí zařazeni přesně podle Vašeho přání.

Delegační dopisy jsme odeslali tak, aby starostům dorazily v zákonném termínu do 10.10.2013. Vzhledem k tomu, že nadcházející volby jsou předčasné, jsou všechny termíny zkrácené a i na svolání prvního zasedání okrskových volebních komisí budou mít obce jen krátký čas. Úřad by Vás měl v techto dnech kontaktovat a informovat. Přesto Vám doporučuji sledovat web Vaší obce pro případ, že by se informace o svolání členů okrskových volebních komisí objevila na úřední desce.

Pokud se z nějakého důvodu nemůžete práce v okrskové volební komisi účastnit, oznamte to prosím úřadu, až Vás bude konktaktovat.

Pokud jste se nechali delegovat do volebního okrsku, který je vzdálený od okrsku, do kterého spadáte (např. ve zcela jiném městě), je nutné, abyste si obstarali voličský průkaz. Na voličský průkaz můžete volit v jakémkoliv jiném volebním okrsku, tedy i v tom, ve kterém budete pracovat. O voličský průkaz můžete požádat do 23. října 16.00 hodin na obecním úřadě v místě, kde máte trvalé bydliště nebo korespondenčně do 18. října. Písemná žádost musí být opatřeba úředně ověřeným podpisem.

Pro podání korespondenční žádosti o voličský průkaz není předepsaný žádný formulář, ale pro usnadnění je možné využít např. tento: http://bit.ly/1hCQXuU

Za práci v okrskové volební komisi náleží členům odměna 1300 Kč, vylosovanému předsedovi 1600 Kč před zdaněním. OSVČ mají kromě toho nárok na paušální úhradu ušlého zisku. Některé obce dávají členům okrskových volebních komisí ještě finanční nebo věcný dar.

Děkuji za Vaši podporu a prosím, abyste nám při volbách drželi palce.

S pozdravem

Jiří Kubíček
Strana svobodných občanů

www.svobodni.cz